Linux System Administration (Oct 2014)
---
https://softuni.bg/trainings/fasttracks/details/1060
---
Безплатният курс по "Linux системна администрация" ще ви запознае с Linux и Unix базираните операционни системи. Ще разгледамe тяхната архитектура, ядро, процеси, обвивка, файлова система, работа с потребители, групи и права за достъп, процесът на първоначално зареждане (boot), използване на команден интерпретатор (bash), мрежа и конфигурация на мрежовите компоненти.

Целта на курса "Linux системна администрация" е да се запознаят участниците с основните принципи на Linux базираните операционни системи, каквито са Android и iOS. Ще бъдат представени добри практики при инсталация, конфигурация и поддръжка на основни типове услуги под различни дистрибуции на Linux базирани операционни системи.

В курса ще разгледате: модел на сигурност, който включва потребители, групи, права и сигурност във файловата система. Ще навлезете последователно в основните процеси на работа: първоначално зареждане (boot), използване на команден интерпретатор (bash), мрежа и конфигурация на мрежовите компоненти.

Курсът е насочен към стартиращи в професията "системен администратор" и обръща внимание на инсталация на софтуер и пакетни системи (package managers), конфигуриране на базови системни услуги (syslogd, crond/atd, logrotate, inetd/xinetd, telnet/ssh), настройка и прекомпилация на ядрото, както и управление на поправки (patch management).

По време на Linux курса ще натрупате практически опит и умения за администрация на Linux базирани системи: инсталация и настройка на основни услуги, настройка на мрежа, решаване на проблеми.

Linux курсът е изключително полезен и насочен към тези хора, които искат да разберат, научат или усъвършенстват своите познания по системна и мрежова администрация, както и да научат полезни съвети, знания и техники директно от практическия опит на професионалисти с многогодишен опит в областта.
